Ryhmämme retrospektiivi

Pidimme näin ensimmäisellä kerralla hyvin vapaamuotoisen retrospektiivin. Päädyimme olemaan valitsematta valmista kaavaa, sillä ne vaikuttivat monimutkaisilta siihen nähden, että avoin kommunikointi ryhmän kesken onnistui mainiosti myös ilman työkaluja. Käytännössä pidimme juttutuokion, jossa jokainen sai sanoa, tai olla sanomatta, omia mietteitään kuluneesta sprintistä. Koitimme kylläkin hieman otsikoida ajatuksiamme Mad, Glad, Sad -jaon perusteella. Tuokio ei kestänyt erityisen kauaa, mutta toisaalta ainakin tämän ensimmäisen sprintin aikana ryhmä työskenteli tiiviisti yhdessä, ja suoriutumista tuli sitä kautta analysoitua lennosta.

Olimme pääosin kaikki tyytyväisiä ryhmän toimintaan, mutta joitain parannettavia asioita myöskin tuli ilmi, kuten esimerkiksi koodin sisäinen laatu ja yhdenmukaisuus. Erityisesti kommunikaation ja yleisen ryhmässä työskentelemisen todettiin toimineen hyvin.

Uskon, että erilaisiin retrospektiivitekniikoihin totuttelu miniprojektin yhteydessä olisi kannattavaa. Vaikka oma ryhmämme ei sellaisia kipeästi tarvitsisikaan, voi joskus tulla eteen sellainen ryhmä, jonka kanssa niistä olisi hyötyä.
